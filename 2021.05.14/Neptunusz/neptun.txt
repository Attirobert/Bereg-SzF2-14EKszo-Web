NEPTUNUSZ
Naprendszerünk 8. bolygója: - a Naptól legtávolavbb keringő óriásbolygó. Mintegy 165 földi év alatt kerüli meg a Napot, saját tengelye körül nem egészen 11 és 1/4 óra alatt fordul meg: azaz ezen a bolygón ennyi ideig tart egy teljes nap. Átmérője 4-szer, tömege több mint 17-szer akkora, mint Földünké. Létezését először matematikai (égi mechanikai) számítások valószínűsítették, majd 1846. szeptember 23-án éjjel találta meg és azonosította bolygóként a berlini királyi obszervatóriumban Johann Gottfried Galle.
A Neptunusznak a mai kor technikai eszközeivel készült felvételein látható lenyűgöző kék színe a légkör 2%-át alkotó metán okozza, amely elnyeli a vörös fényt. A bolygónak jelenleg 8 holdját ismerjük. Ezek közül a legnagyobb méretű Tritont már a bolygó azonosítását követő hetekben felfedezték. E hold egyik különlegessége, hogy a többi holddal ellentétes irányban kering a Neptunusz körül.
A Neptunusz holdjainak elnevezése (a bolygótól távolodva) és sugara:
Naiad (29 km)
Thalassa (40 km)
Despina (74 km) 
Galatea (79 km) 
Larissa (96 km) 
Proteus (209 km) 
Triton (1350 km)
Nereid (170 km) 
A Neptunuszt eddig csupán a Voyager-2 űrszonda látogatta meg. A "találkozóra" 1989. augusztus 25-én került sor. A Neptunuszhoz közelebb keringő, kisebb méretű holdakról csak felvételei alapján szereztünk tudomást. A legkülső holdat Kuiper fedezte fel még 1949-ben.